## Η Γενιά μας

Η γενιά μας,  
συγκρούστηκε με κράσπεδα παράλογης ταχύτητας  
βυθίστηκε σε κριθάριους ποταμούς  
γεύτηκε τις στρυχνίνες  
κέντησε πλεκτά με θανατερά βελόνια  
έφαγε τους καρπούς της άρνησης  
τσάκιστηκε σε βράχους νικοτίνης  
μαγεύτηκε από το φως της τηλεόρασης  
τυφλώθηκε από τα ίδια της τα χέρια  
ξεχάστηκε στα βιντεοπαιχνίδια  
ξεβράστηκε στην στεριά  
γελάστηκε από γέροντες  
δαγκώθηκε από σκυλιά  
χτυπήθηκε από προστάτες  
εκλιπάρησε παρακάλεσε φίλησε  
για μια θέση μια δουλειά μια ποδιά  
έχασε από πλούσιους  
προδόθηκε από έρωτες  
περιφρονήθηκε  
κουρελιάστηκε  
διασύρθηκε.  

Η γενιά μας,  
ήταν η μόνη που άλεσε ψωμί από τους ανεμόμυλούς τη
