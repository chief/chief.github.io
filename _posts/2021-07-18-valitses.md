---
layout: poem
title: Βαλίτσες
tags: ποιήματα
album: Στο ρίνγκ
period: 2010 - 2020
---

φτιάχνω βαλίτσες και βάζω σε τάξη

σχέδια, όνειρα, έρωτες και χαρές

ανοίγω ντουλάπες τις σπρώχνω στην άκρη

πέφτω για ύπνο νωρίς γιατί έχω δουλειές

<!--more-->
<br/>
γύρω μου όλα φωτιά

ξυπνώ και ζω σε παραλήρημα

απορώ πού φταίω εγώ

ομολογώ δεν έκανα τίποτα

είμαι αθώος

ομολογώ δεν κάνω πια τίποτα

εκείνος φταίει μάλλον αυτός

<br/>
γυρνάω στο σπίτι ανοίγω οθόνες

χαζεύω την βία και αυτή μου γελά

στην άκρη της σκέψης τα όνειρά μου

αχνά τα θυμάμαι και αποκοιμιέμαι γλυκά
