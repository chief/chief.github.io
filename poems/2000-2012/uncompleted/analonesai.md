## Αναλώνεσαι

αναλώνεσαι μου είπες  
σε ιδέες, πρακτικές  
ανεμόμυλους γυρεύεις  
ουτοπίες μακρινές  

σπαταλιέσαι μ' ανθρώπους  
πόσο τους πιστεύεις πια  
κοίτα και τον εαυτό σου  
δεν είμαστε μικρά παιδιά

την ανθρωπιά σου μια μέρα  
που σου φυγε έτσι ξαφνικά  
την βρήκαν τα πουλιά του αέρα  
και την φυλάξαν στα ζεστά

μακριά από σένα και από κείνους  
που θεωρούν εξέλιξη  
να 'χουν επίσημο τραπέζι  
και δηλητήριο στο κρασί

(δεύτερα φωνητικά)  
(να χουν να χουν να χουν να χουν)  
(να χουν να χουν να χουν να χουν)  

να χουν ανέλιξη καριέρας  
κ' ακονισμένα ασπρόδοντα  
μα της ψυχής η συρταριέρα  
γεμίζει μαχαιρώματα  
