---
layout: poem
title: Τρέξε
tags: ποιήματα
album: Στο ρίνγκ
period: 2010 - 2020
---

Όταν η σιωπή, σου γίνει συνήθεια

οταν η καρδιά σου κλειδώσει

και η παιδική σου αφέλεια χαθεί

τότε θα αρχίσεις να τρέχεις

Όταν πατήσεις όλους τους όρκους

που με πείσμα σφιχτά υποσχέθηκες

και στο θέατρο μπεις της υποκρισίας

τότε θα σε χειροκροτήσουν

<!--more-->
<br/>
Όλοι αυτοί που τρέχουν μαζί σου

Όλοι αυτοί που τρέχουν μαζί σου

Όλοι αυτοί που μοιάζουν μαζί σου

αλλά δεν θα ειναι ποτέ μαζί σου

<br/>
Όταν οι γελωτοποιοί σε μεθύσουν

και οι παλιάτσοι σε μολύνουν με ντόπες

εγωισμού αυταπάτης και ψέμματος

τότε θα επιδιώκεις να τερματίσεις πρώτος

<br/>
Να πηδήξεις όλες τις γκόμενες

Να κοροϊδέψεις όλους τους φίλους σου

Να ειρωνευτείς, να λοιδορίσεις

Να μαχαιρώνεις πισώπλατα

<br />
Πιο δυνατά!

Πιο καλά!

Για λεφτά!

Για ανοησία, για μαγκιά!

<br/>
Γιατί δεν στάθηκες ικανός να βγεις

από τον δρόμο που σου χάραξαν

Μικρό ανθρωπάκι!

<br/>
Γιατί τερματίζεις πρώτος τώρα

και είσαι μόνος

Γιατί δεν υπάρχουν φώτα και κάμερες

Και όλοι αυτοί που σε χειροκροτούσαν

τώρα σε μισούν

Πως την θέση σου γυρεύουν

και σε κατηγορούν.

<br/>
Μικρό ανθρωπάκι!

Γιατί ξέχασες τα λόγια σου,

Γιατί ξέχασες τα λόγια σου,

Το νου σου!

Γιατί τον έχασες

<br/>
Ευχαριστώ δεν θα τρέξω μαζί σου.
