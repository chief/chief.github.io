---
layout: post
title: Δωρεάν προϊόντα
tags: κοινωνία
---

Το πρόβλημα που έχω με τα "δωρεάν" ψηφιακά προϊόντα δεν είναι ότι
στηρίζουν την ανάπτυξή τους στις διαφημίσεις ούτε ότι οι τελευταίες
εμφανίζονται συνεχόμενα και με όλο και μεγαλύτερη συχνότητα, ούτε
ακόμα ότι σχεδόν πάντα λανσάρουν μια πληρωμένη έκδοση του ίδιου προϊόντος
χωρίς διαφημίσεις αλλά ότι είναι συντριπτικά χωρίς ηθική.

Για δύο λόγους. Ο πρώτος λόγος είναι γιατί είναι διατεθιμένοι να βομβαρδίσουν με
διαφημίσεις μικρά παιδιά. Και το κάνουν. Και ξέρουν ότι το κοινό τους
είναι άτομα με μικρές ηλικίες. Ο δεύτερος λόγος είναι ότι ακόμα και αν
πληρώσεις για μια έκδοση χωρίς διαφημίσεις δεν θα σταματήσουν να σε
παρακολουθούν και να καταγράφουν τι κάνεις. Εν τέλει δεν θα
σταματήσουν να προετοιμάζουν το προφίλ σου για καλύτερες διαφημιστικές
εμπειρίες.

Επειδή έχουμε συνηθίσει να συμβαίνουν αυτά στον ψηφιακό κόσμο δεν
σημαίνει ότι είναι και σωστά. Σκεφτείτε για παράδειγμα τον ταχυδρόμο
που σας φέρνει τα γράμματα να σας προτείνει να τα φέρνει δωρεάν με την
προϋπόθεση ότι θα τα διαβάζει πριν. Ή σκεφτείτε έναν άνθρωπο στον γκισέ μιας
υπηρεσίας πριν σας απαντήσει σε μια ερώτηση που έχετε για μια υπόθεση να
καταγράφει τι φοράτε, τι χρώμα μαλλιά έχετε, τι ρούχα φοράτε κτλ κτλ.

Είμαι σίγουρος ότι κανένας δεν θα το δεχόταν αυτό. Τότε γιατί
δεχόμαστε αυτή την κατάσταση στο internet?
