---
layout: post
title: Πώς να αποτύχεις σε ένα project
tags: τρίπλες
---

Σε προηγούμενο post αναφέρθηκα στην [via
negativa](https://chief.github.io/2019/10/31/apefyge-thn-vlakeia/) σαν
τρόπο σκέψης και αντιμετώπισης καταστάσεων. Παρουσιάζει ενδιαφέρον
όταν το εφαρμόζει κανείς σε καθημερινές καταστάσεις. Ας πάρουμε για
παράδειγμα το εξής ερώτημα: Τι πρέπει να κάνει κάποιος για να αποτυχεί
ένα project. Όπου project μπορεί να είναι η ηχογράφηση ενός
δίσκου, ένα tour στο εξωτερικό ή ένα ψηφιακό product. Έχω την
αίσθηση ότι η λίστα θα είναι τεράστια. Ας περιοριστούμε σε projects
που γίνονται από μια ολιγομελής ομαδά ανθρώπων.

<!--more-->

Μια όχι εξονυχιστική λίστα λοιπόν με τι πρέπει να κάνει κάποιος για να
αποτύχει σε ένα έργο μπορεί να είναι η ακόλουθη:

* Να μην ξεκάθαρο το τελικό αποτέλεσμα. Συμβαίνει μάλιστα το εξής,
  όταν περιγράφουμε τι θέλουμε να φτιάξουμε βελτιώνεται και η αντίληψή
  μας γι' αυτο. Η έλλειψη γενικής περιγραφής οδηγεί σε πολλές
  παρερμηνείες και ασάφειες.

* Να μην είναι ξεκάθαρο γιατί θέλουμε να το φτιάξουμε. Ποιός ήταν ο
  λόγος ή οι λόγοι που μας οδήγησαν σε αυτή την απόφαση. [Availability
  Bias]

* Να μην υπάρχει σεβασμός απέναντι στις απόψεις όλων των μελών της
  ομάδας και κάποιοι να θέλουν να λειτουργούν αυταρχικά είτε λόγω
  θέσης είτε λόγω φύσης. [HiPPO]

* Να μην δίνεται χώρος - ιδιαίτερα σε νέα μέλη - και χρόνος ώστε να
  αναπτύξουν μια σχέση με το project και να το κατανοήσουν καλύτερα.

* Να μην υπάρχει επαρκής και ειλικρινής επικοινωνία μεταξύ των μελών
  όταν τα πράγματα δεν πάνε καλά.

* Να υπάρχουν άνθρωποι που νομίζουν ότι τα ξέρουν όλα και αναλαμβάνουν
  περισσότερα από όσα μπορούν να φέρουν εις πέρας [Modal bias]

* Να μοιράζονται δύσκολα πράγματα σε ανθρώπους που δεν μπορούν να τα
  φέρουν εις πέρας και άσχετα πράγματα σε ανθρώπους που είναι ικανοί
  σε γνωστές δεξιότητες.

* Να μην υπάρχει κάποιος που να μπορεί να πει ότι το project είναι μια
  μαλακία και μισή χωρίς να κινδυνεύει να αποβληθεί από την ομάδα ή να
  πέσει σε δυσμένια. [Bandwagon Effect]

* Να κλειστεί η ομάδα στον μικρόκοσμό της χωρίς να δέχεται αναδράσεις
  και εξωτερικά ερεθίσματα.

* Να μην υπάρχουν κανόνες ή να μην τηρούνται για συμπεριφορές που έχει η
  ομάδα αποδεχθεί ότι δεν είναι ανεκτές.

* Να συνεχίζει το project μόνο και μόνο επειδή έχει πάρει καιρό [Sunk
  cost fallacy]

* Να μην υπάρχουν ξεκάθαρες αρμοδιότητες [Bystander Apathy]

* Να υπάρχουν άτομα με αποκλειστική και μοναδική γνώση για το πως
  γίνονται κάποιες ενέργειες [spof]
