---
layout: post
title: Προς κλείσιμο της πρώτης φάσης.
tags: χωριό
image_url: https://giorgostsiftsis.com/public/images/xorio/22.jpg)
---

Έχουμε εστιάσει τους τελευταίους μήνες στο να κλείσει η πρώτη φάση, η οποία
αφορά τα εσωτερικά τμήματα του σπιτιού, να μπορεί να είναι κατοικίσιμο το σπίτι,
οπότε όλες οι εργασίες που γίνονται έχουν σαν στόχο την ολοκλήρωση αυτής της
φάσης. Η δεύτερη φάση θα αφορά τις εργασίες για τα εξωτερικά τμήματα του
σπιτιού, για παράδειγμα εξωτερικούς τοίχους, διάδρομο εισόδου και μπαλκόνι και η
τρίτη φάση θα αφορά τον καλλωπισμό του προαύλιου χώρου, για παράδειγμα εργασίες
όπως περίφραξη, κήπος και άλλα. Σχετικά με την πρώτη φάση είχαμε μείνει περίπου
σε [αυτό](https://giorgostsiftsis.com/2023/10/01/synexizontas-tis-ergasies/) το
σημείο.

<!--more-->

Καταρχάς, τελειώσαμε το αποχετευτικό σύστημα και ενώσαμε όλες τις αποχευτεύσεις
με έναν καινούριο βόθρο.

![Home1](https://giorgostsiftsis.com/public/images/xorio/16.jpg)


Διαπιστώσαμε ότι είχε λίγο υγρασία το βορινό τμήμα του σπιτιού και αποφασίσαμε
να ρίξουμε κροκάλα και από πάνω θα ρίξουμε τσιμέντο σε αυτό το σημείο για
στεγανοποίηση.

![Home1](https://giorgostsiftsis.com/public/images/xorio/17.jpg)

Για το εσωτερικό αρμολόι επιλέξαμε να κινηθούμε σε άσπρο χρώμα, σε αντίθεση με
τον εξωτερικό τοίχο που έχει γκρι αρμολόι. Οι λόγοι εκτός από αισθητικούς είχαν
να κάνουν και με το γεγονός ότι το ισόγειο θέλαμε να είναι όσο το δυνατόν πιο
φωτεινό γίνεται, δεδομένου ότι έχει μόνο 3 παράθυρα. Παράλληλα τελειώσαν οι
εργασίες με τις γυψοσανίδες, εκτός από τα τελικά στοκαρίσματα.

![Home1](https://giorgostsiftsis.com/public/images/xorio/18.jpg)

![Home1](https://giorgostsiftsis.com/public/images/xorio/19.jpg)

Το παράθυρο που ανοίξαμε στο ισόγειο έγινε κάπως έτσι λοιπόν:

![Home1](https://giorgostsiftsis.com/public/images/xorio/20.jpg)

Σχετικά με τα πατώματα, επιλέξαμε να κινηθούμε σε γρανιτοπλακάκια που είναι
απομίμηση ξύλου και οι λόγοι είναι κυρίως οικονομικοί αλλά και θέματα στην
συντήρηση που δεν πήγαμε απευθείας σε ξύλινο πάτωμα.

![Home1](https://giorgostsiftsis.com/public/images/xorio/21.jpg)

![Home1](https://giorgostsiftsis.com/public/images/xorio/22.jpg)

Τέλος, επιλέξαμε η εσωτερική σκάλα να είναι μασίφ ξύλο, πήγαμε με δρυς ρουστίκ
που ισορροπεί καλά το αισθητικό με το οικονομικό σκέλος και το αποτέλεσμα είναι
αυτό:

![Home1](https://giorgostsiftsis.com/public/images/xorio/23.jpg)


Στα αμέσως επόμενα πλάνα μας είναι να τοποθετήσουμε την κουζίνα, να
κατασκευάσουμε ένα μικρό πατάρι στο μπάνιο και να τοποθετήσουμε τα είδη υγιεινής!
