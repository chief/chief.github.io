---
layout: post
title: Στο ρινγκ
tags: κείμενα
---

Τον προηγούμενο μήνα πήρα στα χέρια μου το ρινγκ. Την πρώτη μου
συλλογή με ποιήματα που θεώρησα ότι αξίζει να τα μοιραστώ με τον έξω
κόσμο και όχι να σκονιστούν σε κάποιο ψηφιακό φάκελο. Είναι από
διάφορες περιόδους της ζωής μου και δεν έχουν κάποιο πλαίσιο, ή
τουλάχιστον έτσι το βλέπω εγώ.

<!--more-->

Υπάρχουν κάποιοι άνθρωποι που με βοήθησαν αφάνταστα να
μπορέσει να ολοκληρωθεί αυτο το βιβλιαράκι. Η πρώτη, είναι η Σοφία Τ.
που πέραν της επιμέλειας με έχει βοηθήσει όλα αυτά τα χρόνια με τα
δισκάκια των timetrap και είναι πρόθυμη να συνδράμει σε όποια χαζή
ιδέα της προτείνω. Ο δεύτερος, είναι ο αδερφός μου
Φώτης, που, εκτός ότι έχει σταθεί πάντα δίπλα μου σαν γίγαντας
αδερφός, έχει υποστεί το βασανιστήριο των χιλίων αναγνώσεων στο
καθένα. Και τέλος, η σύντροφος μου Γιώτα και η κορούλα Μυρσίνη που μου
δίνουν την ενέργεια και τον χρόνο να είμαι εγώ.

Μπορώ να σας το στείλω μέσω
[bandcamp](https://timetrapescape.bandcamp.com/merch/-)
ή να το διαβάσετε από [εδώ](https://github.com/chief/words/blob/master/poems/sto%20ring/Ring2020.pdf).
