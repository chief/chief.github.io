---
layout: post
title: Τεχνητή Νοημοσύνη και καλλιτεχνική δημιουργικότητα
tags: κείμενα
image_url: https://giorgostsiftsis.com/public/images/allen-ai-art.webp
description: Διπλωματική εργασία στα πλαίσια του μεταπτυχιακού Φιλοσοφία & Τέχνες
---

Τους τελευταίους 18 μήνες ασχολήθηκα με ένα μεταπτυχιακό σχετικό με την
φιλοσοφία και τις τέχνες. Ο φορέας ήταν το [Ελληνικό Aνοιχτό
Πανεπιστήμιο](https://www.eap.gr/) και όπως σε όλες τις διαδικασίες έτσι και σε
αυτή, το ενδιαφέρον και η μάθηση εξαρτώνται άμεσα από την εμπλοκή του καθενός ή
καθεμιάς. Συνολικά κρίνω με πολύ θετικό πρόσημο την όλη αλληλεπίδραση, τόσο στις
θεματικές ενότητες που ήταν όλες εξαιρετικά ενδιαφέρουσες, όσο και στους
περισσότερους καθηγητές που έδειξαν όρεξη και διάθεση να μεταδώσουν σε λίγο
σχετικά χρονικό διάστημα ό,τι ήξεραν πάνω στην ενότητα που είχαν αναλάβει.
Προσωπικά έμαθα πάρα πολλά γιατί τα θέματα ήταν μερικές φορές εντελώς νέα, όπως
για παράδειγμα η θεματική ενότητα "Θέατρο και Φιλοσοφία" με τον εξαιρετικό
καθηγητή κ. Πέτρου ή η ενότητα "Κινηματογράφος και Φιλοσοφία" με τον επίσης
εξαιρετικό κ. Δασκαλάκη. Γέμισα μπαταρίες με λίγα λόγια, με καινούριες
προβληματικές, μπόλικη βιβλιογραφία, καθώς και νέες απόψεις που ευελπιστώ να με
βοηθήσουν να γίνω λίγο καλύτερος στο μέλλον.

Ιδιαίτερα ενδιαφέρουσα και εποικοδομητική βρήκα την διαδικασία της Διπλωματικής,
με τον πολύ βοηθητικό, συνεργάσιμο και βαθύ γνώστη κ. Καλδή. Το θέμα ήταν η
σχέση της τεχνητής νοημοσύνης με την καλλιτεχνική δημιουργικότητα. Προφανώς
εκτός ότι είναι επικαίρο, είναι, από την πλευρά της επιστήμης των υπολογιστών,
προσφιλές σε μένα και πολύ κοντά στα ενδιαφέροντα μου.

Μιας και έχει ολοκληρωθεί η διαδικασία, θεωρώ ότι μπορεί να φανεί σε κάποιους/ες
ενδιαφέρουσα η εργασία, οπότε μη διστάσετε να την κατεβάσετε από [εδώ](https://giorgostsiftsis.com/public/pdf/ai-and-artistic-creativity.pdf).
