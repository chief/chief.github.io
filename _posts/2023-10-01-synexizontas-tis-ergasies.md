---
layout: post
title: Συνεχίζοντας τις εργασίες
tags: χωριό
---

Έχει περάσει αρκετός καιρός από το
[προηγούμενο](http://127.0.0.1:4000/2022/03/10/ksekinontas-tis-episkeves/)
άρθρο και η αλήθεια είναι ότι έχουν προχωρήσει αρκετά και οι εργασίες, όχι σε
βαθμό που να είναι τελειωμένο το σπίτι. Καταρχάς, έχω πάρει την απόφαση να
δουλέψουμε με ντόπια μαστόρια και συνεργεία, κάτι που δυσκόλευει τους χρόνους
παράδοσης, λόγω σπάνης των συνεργείων στα χωριά, από την άλλη όμως είναι και μια
πολύ καλή ευκαιρία να προσφέρεις κάτι στην τοπική κοινότητα και να έχεις μια
πρώτη καλή επαφή με τον εκεί κόσμο.

Είχαμε μείνει στα καθαρίσματα, ε κύλησαν κάπως τα πράγματα από τότε και έχουμε
κάνει τα παρακάτω.


Ξηλώσαμε το παλιό ξύλινο πάτωμα που χώριζε το κατώι με τον πρώτο όροφο και
βάλαμε σιδερένιο. Ο λόγος που το κάναμε αυτό, ήταν γιατί θέλαμε στον πάνω όροφο
να στρώσουμε μπετόν και να φτιάξουμε μπάνιο και κρίθηκε ότι θα βελτίωνε την
στατικότητα ακόμα περισσότερο.

![Home1](https://giorgostsiftsis.com/public/images/xorio/06.jpg)

Αρμολογήθηκαν όλοι οι εξωτερικοί τοίχοι. Επιλέξαμε γκρί αρμολόγι γιατί είναι και
αυτό που συνηθίζεται στην περιοχή.

![Home1](https://giorgostsiftsis.com/public/images/xorio/07.jpg)

Παρόλο που η σκεπή ήταν σε πολύ καλή κατάσταση, αναγκαστήκαμε να αλλάξουμε τα
κεραμίδια, να περάσουμε τις κατάλληλες μονώσεις και να βάλουμε καινούρια.
Επιλέξαμε τσιμεντοκεράμιδα σε κλασσικό πορτοκαλί χρώμα.

![Home1](https://giorgostsiftsis.com/public/images/xorio/08.jpg)

Αποφασίσαμε η σκεπή να είναι ορατή από μέσα. Αφήσαμε τα παλιά τα ξύλα ως έχει
για την ώρα και καλύψαμε την σκεπή με χοντρά ραμποτέ.

![Home1](https://giorgostsiftsis.com/public/images/xorio/09.jpg)

Περάσαμε τις υδραυλικές εγκαταστάσεις και στους δύο ορόφους.

![Home1](https://giorgostsiftsis.com/public/images/xorio/10.jpg)

Στρώσαμε τσιμέντο πάνω και κάτω

![Home1](https://giorgostsiftsis.com/public/images/xorio/11.jpg)

Ανοίξαμε ένα καινούριο παράθυρο για την κουζίνα

![Home1](https://giorgostsiftsis.com/public/images/xorio/12.jpg)

Αρχίσαμε να βάζουμε τις γυψοσανίδες

![Home1](https://giorgostsiftsis.com/public/images/xorio/13.jpg)

Και τέλος κλείσαμε το σπίτι με παράθυρα και μπαλκονόπορτες από αλουμίνιο.
Επιλέξαμε το πράσινο ανοιχτό, σαν πιο αρμοστό και στα χρώματα του περιβάλλοντος
και της πέτρας.

![Home1](https://giorgostsiftsis.com/public/images/xorio/14.jpg)

![Home1](https://giorgostsiftsis.com/public/images/xorio/15.jpg)


Κάπου εδώ βρισκόμαστε τώρα, θέλει ακόμα αρκετές εργασίες αλλά πλησιάζουμε!
